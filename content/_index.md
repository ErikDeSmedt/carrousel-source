---
title: "Home"
date: 2020-07-08T00:00:00-00:00
copyright: "Carrousel VZW"
description: "Carrousel Zomeravonden"
---

# Carrousel draait ook in 2020
In 2020 zal onze Carrousel tóch een rondje draaien. Op vrijdag 7 en zaterdag 8 augustus brengen we sfeer, gezelligheid en muziek naar ons geliefde parkske. Dit jaar zal je niet dansen maar neem je plaats op gezellige picknickbanken waar je samen met je familie of vrienden een plekje kan reserveren.

Op vrijdagavond 7 augustus houden we een unieke Carrousel Zomerquiz! We spelen in openlucht (’t [Parkske](/locatie/) en Carrousel zou Carrousel niet zijn zonder live muziek! Daarom wordt de quiz ondersteund door een live gelegenheidsband. Verwacht je aan muziek-, cultuur- en algemene vragen. Volledig coronaproof: op reservatie, bediening aan tafel, bubbels van 6, contactloos betalen en naast alcoholgel ook drinkbare alcohol beschikbaar. Inschrijven is verplicht en kost 30 EUR voor een team van
maximaal 6 personen. Je inschrijving is pas definitief zodra we je betaling hebben ontvangen en we je een bevestigingsmail hebben verstuurd. 

Ook op zaterdag 8 augustus is muzikaal plezier voorzien. In de namiddag ontvangen we [Veston](/activiteiten/veston) die Kempische teksten met zuiderse klanken combineert. Later op de avond volgt de Schildense muzikant Erik Mellaerts met ["What a Wonderful Toots"](/activiteiten/what_a_wonderful_toots). Voor beide concerten is reserveren van een tafel verplicht. Je betaalt €15 voor een tafelbubbel van 6 personen,  Dat is eigenlijk gratis, want je krijgt er 6 drankjes voor in ruil!
 Veston start om 15u30 en zal met, een half uur pauze, spelen tot 17u30.
 What a wonderful Toots start om 20u45 en zal met, een half uur pauze, spelen tot 22u45.

 Hieronder nog even de geldende coronamaatregelen:

 - Verplichte digitale inschrijving vooraf (max. 240 bezoekers, wees dus snel!)
 - Tafels voor een bubbel van maximum 6 personen
 - Behalve aan de tafels, houd je altijd 1,5 meter afstand. Zet een mondmasker op als je toch dichter komt
 - Bediening gebeurt aan tafel, met mondmasker
 - Elektronische betaling via de Payconiq/Bancontact App op je smartphone
 - Naast lekkere (alcoholische) drankjes, zal ook alcogel voorzien worden aan de inkom en de toiletten.
